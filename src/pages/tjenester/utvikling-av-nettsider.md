---
templateKey: 'Page'
title: 'Utvikling av nettsider'
subTitle: 'Utvikling av nettsider med eZ Publish og Wordpress'
order: 5
icon: 'cog'
type: 'service'
meta:
  title: 'Utvikling av nettsider'
  description: 'Vi utvikler fleksible nettsider som er tilpasset deres behov og ønsker, og som er enkle å vedlikeholde.'
---
Vi utvikler fleksible nettsider som er tilpasset deres behov og ønsker, og som er enkle å vedlikeholde. Gjennom verktøy som eZ Publish og WordPress får dere tilgang til en verden av åpen kildekode.

Utvikling av nettsider er en todelt prosess der vi først koder designet for visning i en nettleser. Deretter blir designet implementert i en publiseringsløsning der innholdet gjøres dynamisk slik at det kan endres på et senere tidspunkt.

## Vi legger vekt på kvalitet i alle ledd

I et utviklingsprosjekt har vi tett dialog med dere som kunde, slik at dere til enhver tid har full oversikt over fremdriften i prosjektet. Underveis kan dere også få tilgang til koden via versjonshåndteringsverktøy som GIT eller SVN. Vi er opptatt av kvalitet i alle ledd gjennom hele prosessen, slik at også alt det som ikke synes, blir like bra som utseendet på siden.

## Velg en god nettleserkode

Første del av prosessen består av å gjøre om designskissene til kode som kan leses av nettlesere. Vi anbefaler kodestandarden HTML5 som gir nettsiden god semantikk og lang levetid. Grafikken og andre tunge elementer komprimeres for rask lasting, og vi garanterer lik visning i alle moderne nettlesere.

## Optimalisert for treff i søkemotorer

For de fleste nettsider vil trafikk fra søkemotorer utgjøre den viktigste delen av innkommende trafikk. Derfor er det spesielt viktig at HTML-koden på nettstedet er utformet riktig. Håndkodede maler sørger for riktig bruk av tagger. Vi kan også gi dere råd om hvordan dere kan skrive for brukere og søkemotorer.

## Valg av publiseringsløsning

Når det gjelder publiseringsløsning, anbefaler vi eZ Publish på større nettsider og WordPress på mindre. Begge har et stort, levende økosystem av utviklere, med en mengde open source-utvidelser. Begge verktøyene er brukervennlige redigeringssystemer som er enkle å bruke for både eksperter og nybegynnere.

## Publiseringsløsningen eZ Publish

eZ Publish egner seg godt til store, skreddersydde nettsider. Den fleksible innholdsmodellen gjør at løsningen kan tilpasses til de behovene dere har. Det avanserte tilgangssystemet gir dere mulighet til å velge hvem som skal kunne redigere og se innholdet. Full støtte for flerspråklig innhold gjør det enkelt å oversette tekstene på siden, og gjennom et API kan den også brukes til å levere innhold til applikasjoner og andre nettsider.

## Publiseringsløsningen WordPress

WordPress er en litt enklere løsning som opprinnelig ble utviklet for blogger, men som også kan brukes på andre typer nettsider. Også her finnes det mange utvidelser som kan forbedre funksjonaliteten. Denne løsningen passer svært godt for mindre bedrifter og til kampanjesider.

## Løsningene gjør det mulig med ny funksjonalitet og integrasjon

Ikke alle prosjekter har behov for å utvikle en ny, grunnleggende funksjonalitet. Men hvis dere har behov for å integrere nettsiden mot andre systemer, har både eZ Publish og WordPress en arkitektur som tillater dette.

## Oppgradering og vedlikehold av eZ Publish

Ved å følge oppdateringer får dere tilgang til ny, bedre og raskere funksjonalitet. For eZ Publish er dette en noe mer omstendelig oppgave. Hvis dere ønsker det, kan vi hjelpe dere med å oppgradere eZ Publish eller svare på spørsmål om temaet.
