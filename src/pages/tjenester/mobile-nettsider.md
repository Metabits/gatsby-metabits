---
templateKey: 'Page'
title: 'Mobile nettsider'
subTitle: 'Responsive nettsider som tilpasser seg mindre skjermer'
order: 4
icon: 'globe'
type: 'service'
meta:
  title: 'Utvikling av mobile nettsider'
  description: 'Den sterke veksten av smarttelefoner og bedre mobilt bredbånd gjør at vi bruker nettet mer når vi er på farten. Gode brukeropplevelser på disse nye enhetene'
---
Den sterke veksten av smarttelefoner og bedre mobilt bredbånd gjør at vi bruker nettet mer når vi er på farten. Gode brukeropplevelser på disse nye enhetene kan både øke konverteringen på den eksisterende nettsiden og treffe flere brukere i nye kanaler.

## Tilpass nettsiden for mindre skjermer

Selv om skjermen på smarttelefoner får stadig bedre oppløsning, er den fysiske bredden fortsatt nokså liten. Dette gjør at man bør unngå innhold i flere kolonner, så brukeren slipper å skrolle horisontalt for å lese teksten. Sidene bør også gjøres enklere med mindre innhold per sidevisning. Navigasjon og andre knapper bør være så store man enkelt treffer dem med fingertuppene.

## To valg: responsivt design eller egen mobil nettside

Ønsker dere å skape en unik opplevelse for mobile brukere, er det to hovedveier som gjelder. Enten tilpasser man de nåværende nettsidene for mindre skjerm gjennom «media queries», der man angir hvordan siden tilpasser seg til mindre bredde. Det andre alternativet er å videresende mobilbrukere til en egen nettside med en unik design som er tilpasset mobiltelefoner. Dette gjelder spesielt for mer komplekse nettsider.

## Raske mobile nettsider

Internett på mobil er ikke like raskt som hjemmenettverk, og ressurser som lastes inn sammen med siden, bør ta hensyn til dette. Telefonene har dessuten mindre skjermer, så det er begrenset hvor store bilder man får vist. Hvis man velger å utvikle en egen mobil nettside, kan også bilder på denne siden vises i mindre størrelse enn på de vanlige sidene.

## “Mobile first” tankegangen

Tidligere utviklet man vanligvis nettsiden først, for deretter å tilpasse designet til mindre skjermer. I dag har dette skiftet mot at man først begynner med mobile enheter, for deretter å tilpasse designet til større skjerm. Et eksempel kan være en produktside der man bare viser bilde og en kort tekst når siden lastes inn. Deretter hentes det inn mer innhold, som relaterte produkter og kommentarer hvis skjermbredden tillater det.

## Mobile nettlesere gir nye muligheter

Gjennom HTML5-teknologien har mobile nettlesere fått mange nye funksjoner. Man kan hente ut brukerens geografiske plassering for deretter å vise innhold knyttet til dette stedet, lagre direkte på enheten, støtte for «offline» bruk eller la brukeren taste et telefonnummer for å ringe eller sende SMS.

## Publisering i flere kanaler

Når man skal tilpasse nettsidene for mobile enheter, er det en stor fordel å ha et system som støtter publisering i flere kanaler, slik at deler av innholdet kan gjenbrukes på både vanlige og mobile nettsider. Blant de verktøyene vi bruker, er det spesielt eZ Publish som har god støtte for dette.

## Responsive nettsider og skjermoppløsninger

Når man utvikler responsive nettsider, er det vanlig å ta utgangspunkt i fire forskjellige skjermbredder, så vil enhetene med en annen bredde bruke den bredden som er nærmest:

* smarttelefoner (320 piksler)
* nettbrett i stående modus (768 piksler)
* bærbar pc / nettbrett i liggende modus (1024 piksler)
* vanlige bordmaskiner (1600 piksler)
